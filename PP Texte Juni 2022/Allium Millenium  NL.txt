Allium Millenium  NL

Over de plant 
De Allium Millenium geeft je tuin een sprookjesachtige sfeer met zijn bijzondere roze-paarse bloembollen. Deze prachtige bloemen zijn altijd drukbezocht door bijen en vlinders, wat voor een levendige tuin zorgt. De donkergroene glanzende bladeren zorgen al in de vroege lente voor een groene boost in je tuin.  De prachtige bloemenbollen verrijken de buitenruimte tussen juli en september met kleur. De plant is perfect voor een gemengde border en kan in grote groepen worden geplant. De plant groeit snel en is makkelijk te verzorgen. De Allium Millenium behoort tot de uienfamilie. Wanneer het blad beschadigd raakt, ruikt het licht naar ui! 
Verzorging
De Allium Millenium staat het liefst in goed doorlatende grond. De plant staat graag op een zonnig plekje, waar hij minstens 4 uur per dag zon krijgt. Om ervoor te zorgen dat de wind de bloemen niet kapot waait, plaats je de plant op een beschutte plek. De Allium Millenium kan in de lente en herfst bemest worden met elke bollenmeststof. De planten zijn over het algemeen ziektevrij. Let wel op: de planten zijn giftig voor huisdieren.  
Plant grootte 
De Allium Millenium wordt geleverd met een hoogte van 30 tot 40cm (dit is gemeten inclusief de pot). De plant wordt geleverd met een diameter/doorsnee van 13cm. 

