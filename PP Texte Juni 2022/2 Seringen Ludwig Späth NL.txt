2 Seringen Ludwig Späth
Met de prachtige bloemen zorgt deze Syringa gegarandeerd voor een romantische sfeer in de tuin! De Sering is familie van de olijf en komt oorspronkelijk uit Zuidoost-Europa. De sierstruik kan perfect gebruikt worden als heesterborder en kan goed gecombineerd worden met andere heesters. Ze staan tussen mei en juni volop in bloei en kunnen tot wel 3 meter hoog worden. 
De Ludwig Speath is een middelgrote sierheester met prachtige paars-rode bloemen die van mei t/m juni volop bloeien. De bloemen zijn niet alleen erg mooi, ze ruiken ook nog eens heerlijk. Deze Syringa dankt zijn naam aan een Berlijnse bomenkweker. De Ludwig Späth staat het liefst in vochtige, goed gedraineerde grond en is een echte zonaanbidder. De Ludwig Späth is zeer winterhard en bladverliezend.
Verzorging
De Sering is goed winterhard verliest in de herfst zijn bladeren. Hij staat het liefst in de zon of halfschaduw. Bij een zonnige standplaats zullen de heesters zeer rijk bloeien. De Sering stelt weinig eisen aan de grondsoort. Knip de heester na de bloei in vorm, knip scheuten weg en verwijder meteen oude takken, zodat nieuwe scheuten voldoende licht en ruimte krijgen.
De planten hebben bij levering een hoogte van 25 tot 40cm (gemeten incl. pot). De planten worden geleverd in potten met een diameter/doorsnede van 17cm.
