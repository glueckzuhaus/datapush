Lonicera Kamtschatica
Productinformatie
Lonicera Kamtschatica, ook wel 'honingbes' genoemd, is een sierlijke vruchtdragende heester die tot 1,5 meter hoog kan worden. Deze plant komt oorspronkelijk uit noordoost-Azië en Siberië en is in Nederland nog relatief onbekend. De vruchten van de Lonicera zijn donkerblauw van kleur en zijn wat groter dan een gemiddelde bes. De vruchten lijken een beetje op bosbessen. Zoals de naam honingbes al verklapt, is de smaak heerlijk zoet. Ook is het een hele gezonde bes; ze bevatten veel vitamine B en C. De bessen zijn geschikt om te verwerken in een gerecht of om vers geplukt te eten. Omdat de bessen kwetsbaar zijn daarom moeilijk te vervoeren, worden de vruchten bijna alleen maar voor eigen consumptie gebruikt en ze zijn zelden op de markt te vinden. Kweek uw eigen honingbes in de tuin en geniet van deze bijzondere bessen!
Verzorging
De honingbes is zelf bestuivend, hommels zorgen voor de bestuiving. Wanneer er meerdere honingbesplanten bij elkaar staan geeft dit een nog betere oogst. De plant bloeit vroeg; in maart en april met kleine witte, licht geurende bloemen. In mei worden de bloemen gevolgd door de blauwe vruchten. Lonicera Kamtschatica is zeer winterhard en relatief makkelijk te onderhouden. De plant houdt van een plekje in halfschaduw of in volle zon en heeft voldoende water nodig. Snoei de plant enkel in de eerste paar jaren na de oogst. De honingbes is aantrekkelijk voor bijen en vlinders. Vogels zijn ook dol op de honingbes, dus tijdelijk afdekken met een netje of folie is aan te bevelen.
