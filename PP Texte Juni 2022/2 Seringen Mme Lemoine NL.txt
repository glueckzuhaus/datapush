2 Seringen Mme Lemoine
Met de prachtige bloemen zorgt deze Syringa gegarandeerd voor een romantische sfeer in de tuin! De Sering is familie van de olijf en komt oorspronkelijk uit Zuidoost-Europa. De sierstruik kan perfect gebruikt worden als heesterborder en kan goed gecombineerd worden met andere heesters. Ze staan tussen mei en juni volop in bloei en kunnen tot wel 3 meter hoog worden. 
De Syringa Mme Lemoine heeft witte, heerlijk geurende bloemen. De bijzondere sering met zijn opgaande pluimen met kleine, witte dubbele bloemetjes is de bekendste witte sering soort en nog altijd mateloos populair. De Syringa Mme Lemoine staat het liefst op een zonnig plekje.
Verzorging
De Sering is goed winterhard verliest in de herfst zijn bladeren. Hij staat het liefst in de zon of halfschaduw. Bij een zonnige standplaats zullen de heesters zeer rijk bloeien. De Sering stelt weinig eisen aan de grondsoort. Knip de heester na de bloei in vorm, knip scheuten weg en verwijder meteen oude takken, zodat nieuwe scheuten voldoende licht en ruimte krijgen.
De planten hebben bij levering een hoogte van 25 tot 40cm (gemeten incl. pot). De planten worden geleverd in potten met een diameter/doorsnede van 17cm.
