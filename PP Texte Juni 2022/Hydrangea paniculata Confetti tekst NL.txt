Hydrangea paniculata Confetti
Product informatie
Met de Hydrangea paniculata Confetti is het elke dag een feestje in je tuin! Deze pluimhortensia heeft grote, lichtgeurende bloemen met een fantastische kleurencombinatie, vandaar ook zijn naam 'Confetti'. De bloempluimen hebben een speelse kleurovergang van wit en roze, met bovenaan wat groen. De hortensia heeft vrij open bloempluimen. Door deze losse bloeiwijze lijkt het dus net alsof er gestrooid is met confetti. 
Verzorging
De Hortensia Confetti bloeit zijn prachtige pluimvormige bloemen van de vroege zomer tot laat in de herfst. De pluimhortensia blijft compact waardoor deze perfect is voor in een pot op het terras of balkon. Verder staat de Confetti graag in de zon of halfschaduw. Hortensia's hebben, vooral tijdens de zomermaanden, veel water nodig. Verder is de Confetti winterhard tot wel -30 graden Celsius! Zo kun je elke zomer opnieuw van de plant genieten. Uiteindelijk kan de Hortensia Confetti ongeveer 100 cm groot worden. 
De Hydrangea paniculata Confetti wordt geleverd met een hoogte van ongeveer 25-40 cm (gemeten inclusief pot). De pot heeft een doorsnede van 19 cm. 
